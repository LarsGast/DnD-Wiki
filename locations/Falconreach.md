---
layout: location
title: Falconreach
---

## Overzicht
Falconreach is een middel-klein dorpje. Door de positionering van het dorp en het feit dat het dorp aan zee ligt is het een ideaal handelsdorpje. Ook is het een dorpje waar veel beginnende avonturiers hun avonturen starten. De omgeving is rustig en er gebeurt niet zo vaak wat. Zo nu en dan hebben de inwoners van Falconreach last van kleine Goblin plagen of van enkele beesten of monsters die uit het Surewould-bos het dorp in lopen. Robina the Hood zorgt er echter voor dat het dorp wordt beschermd tegen alles wat zich in het bos schuilhoudt.

Met winkeltjes zoals Amy's Potions en Yulgar's Smithy kunnen avonturiers en voorbijgangers goedkoop voorraden inslaan en in de Falconreach Herberg kunnen ze ervoor zorgen dat ze goed uitgerust weer op pad kunnen.

## Falconreach Herberg
De lokale herberg wordt gerund door Hugo Zingzwaard. Door de frequentie van voorbijgangers kan hij gemakkelijk een goed leven voor zichzelf en zijn dochter, Azura, betalen.

## Falconreach Haven
In de haven van Falconreach liggen voornamelijk handelsschepen. Handelaars verkopen hun handel hier en rusten uit voor de reis die zal volgen.

## Falconreach Toren
Aangezien Falconreach een klein dorpje is, speelt er niet veel politiek. Toch heeft het dorpje een raad van inwoners. Deze raad komt eens in de zoveel tijd bij elkaar in de Falconreach Toren, die zich bevindt op een heuvel aan zee. De toren is het meest luxueuze gebouw in het dorp, maar het is lang geen tempel of kasteel.

## Amy's Potions
Amy Aria runt deze potion winkel in haar eentje. Aangezien de meeste klanten niet veel geld hebben, verkoopt ze alleen maar simpele Potions of Healing. Voor 50 goud per stuk worden deze potions op marktwaarde verkocht.

## Yulgar's Smithy
Yulgar Lark smeedt zijn eigen wapens in zijn eigen smederij. De wapens die hij hier verkoopt zijn simpel en effectief, perfect voor beginnende avonturiers. Hij verkoopt geen magische wapens, daar heeft hij namelijk geen oog voor.