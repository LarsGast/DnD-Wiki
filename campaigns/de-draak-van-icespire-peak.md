---
layout: campaign
title: De Draak van Icespire Peak
---

### Introductie
Nieuws van een draak die opgedoken is in Icespire Peak dichtbij Phandalin heeft de oren van Kapitein Groenbaard bereikt. Avontuurlijk als hij is, heeft hij besloten om de held uit te hangen en deze draak te verslaan, voor een aardig prijsje natuurlijk.

De bemanning van Groenbaard heeft niet allemaal evenveel vertrouwen in dit plan, aangezien de kapitein al op leeftijd is voor een piraat en waarschijnlijk bijna met pensioen gaat. Gelukkig is er een groep dappere avonturiers die hem te hulp wil staan. Samen met de overgebleven bemanning van Groenbaard vinden ze hun weg naar Phandalin. Tijdens deze reis is het schip van Groenbaard echter flink beschadigd geraakt. Als ze een kans willen maken tegen de jonge witte draak, hebben ze groot geschut nodig, dus de restauratie van de Wraak van Koning Alden heeft hoge prioriteit. De groep avonturiers heeft ook een luchtschip weten te bemachtigen, maar net als dat van Kapitein Groenbaard is deze niet in staat om mee te gaan vechten.

### Ontmoeting met Phandalin

Eenmaal geland in Phandalin gaan de avonturiers op zoek naar manieren om geld te verdienen om zo de schepen vliegklaar te maken. Ze komen erachter dat Phandalin een mijnwerkersstadje is, dus er is geld te verdienen in de handel. Ook bevindt zich een vacaturebord naast het stadhuis, waar eens in de zoveel tijd nieuwe taken op geplaatst worden voor avonturiers die een zakcentje proberen te verdienen.

De lokale herberg wordt gerund door niemand minder dan Hugo Staalzwaard, de neef van Hugo Zingzwaard die in Falconreach een herberg heeft. Hugo Staalzwaard biedt de avonturiers graag gratis drankjes aan aangezien ze zijn nichtje hebben gered van een stel Goblins. Als Kapitein Groenbaard zijn bemanning niet aan het werk zet, is hij hier ook te vinden.

De eerste winst die de avonturiers hebben weten te bemachtigen, is behaald op de Phandalin Mijnwerkersbeurs. Hier hebben ze Halia Thornton, de gildemeester van de mijnwerkersbeurs, weten te overtuigen dat een ordinaire ijzeren pot magische krachten bevat. Zo zou deze pot ervoor zorgen dat al het eten wat erin wordt gestopt na 24 uur weer vers en eetbaar is. Halia is een sceptische vrouw, maar heeft besloten om een kans te nemen en deze avonturiers te vertrouwen op hun woord. Ze heeft de pot gekocht en zal de magische eigenschappen gelijk te proef stellen.

Voor een consistentere en grotere buit besluiten de avonturiers naar het stadhuis van Phandalin te gaan. Hier staat een vacaturebord met opdrachten die een aardige som beloven voor degenen die ze uitvoeren. Harbin Wester is degene die deze opdrachten verstrekt. Hij schuilt angstig voor de draak in het stadhuis en laat niemand naar binnen.

Er hangen drie opdrachten op het vacaturebord, alle drie hebben te maken met de draak die recentelijk is opgedoken. De eerste is getiteld: "Dwarven Excavation", waarin gevraagd wordt om een stel schilddwergen in de bergen te waarschuwen voor de opgedoken draak. Degene die de dwergen succesvol waarschuwt, zal 50 goud krijgen, en wellicht zijn er nog meer schatten in de ruïne waar de dwergen zich bevinden.

Voor de tweede opdracht, "Gnomengarde", wordt van avonturiers gevraagd om naar een clan kabouters die in de bergen wonen te gaan om magische voorwerpen te verzamelen. Deze voorwerpen kunnen mogelijk helpen bij het verslaan van de draak. De opdracht vraagt om zoveel mogelijk magische voorwerpen mee terug te nemen. Voorwerpen waar de avonturiers niets aan hebben, wil Harbin Wester persoonlijk voor 50 goud overkopen.

De laatste opdracht die er hangt heet "Umbrage Hill". Dit is een locatie waar een vrouw genaamd Adabra Gwynn woont. Het is niet meer veilig om in haar eentje te zijn, dus er wordt van de avonturiers gevraagd om haar terug te brengen naar Phandalin. Als Adabra terug is in Phandalin, zal een beloning van 25 goud wachten. Daarnaast is Adabra gevorderd in het maken van magische drankjes en zal ze deze mogelijk willen delen met de avonturiers die de draak tegemoet gaan.

De avonturiers kiezen ervoor om Dwarven Excavation als eerste op te pakken en gaan richting de ruïnes.

### Dwarven Excavation

Tijdens de tocht van Phandalin naar Dwarven Excavation zien de avonturiers in de verte de beruchte witte draak vliegen. Na een tijdje in rondjes te hebben gevlogen, duikt hij naar beneden en pakt een beest in zijn klauwen, vermoedelijk voedsel. Vervolgens vliegt hij weer richting de top van de Sword Mountains waar hij vermoedelijk rust.

Eenmaal aangekomen bij Dwarven Excavation ontmoeten de avonturiers de twee schilddwergen, Dazlyn Grayshard en Norbus Ironrune. De avonturiers proberen de dwergen te waarschuwen voor de draak, maar de dwergen vermoeden dat de avonturiers hen alleen maar weg willen jagen zodat ze de ruïnes voor zichzelf kunnen plunderen. Na een tijdje heen en weer piekeren, verschijnt er plots een groep Orcs, die zonder waarschuwing aanvallen.

Na het vakkundig afhandelen van de bedreigende situatie beginnen de schilddwergen de groep avonturiers te vertrouwen; ze hadden het zonder hen waarschijnlijk niet overleefd. Als bedankje nemen ze de waarschuwing serieus en beloven ze bewijs te leveren aan de burgemeester van Phandalin. Voordat ze mee teruggaan, vragen ze de avonturiers nog om een gunst. De ruïnes die ze aan het onderzoeken waren, worden geplaagd door een stel Ochre Jellies. Aangezien de avonturiers zichzelf hebben bewezen, vragen de dwergen of ze hen willen assisteren bij het verslaan van deze slijmmonsters. In ruil daarvoor mogen ze een schat naar keuze uit de ruïnes meenemen. Als de schatten groot zijn, zullen deze wellicht nog verder verdeeld worden.

Tijdens een korte rust vertellen de dwergen dat de Ochre Jelly die ze tegen waren gekomen, gesplitst werd toen ze probeerden om het aan te vallen; toen hadden ze ineens twee problemen in plaats van één. Met deze informatie gaat de groep avonturiers goed voorbereid het gevecht in. Opnieuw komt iedereen met relatief weinig kleerscheuren af van deze ontmoeting.

Nu de ruïnes veilig zijn kunnen ze geplunderd worden. In de één van de kamers bevindt zich een viertal pilaren. In één van deze pilaren zitten 15 edelstenen verstopt ter waarde van 10 goud per edelsteen. Verder zijn er veel geheide deuren te vinden, de dwergen die hier vroeger leefden waren vakkundig in het goed verstoppen van hun eigendommen.

De groep avonturiers doorzoekt samen met de schilddwergen de rest van de ruïnes, en komen erachter dat hier al een hele tijd niemand meer is geweest. Gangen zijn ingestort waardoor omwegen gevonden moeten worden, en het meubilair dat nog over is is in slechte staat. Uiteindelijk vinden ze een dwergenskelet onder het puin van een ingestorte doorgang, met een klein dolkje die aan een ketting zit waar een symbool en dwergentekst op staat. Dazlyn en Norbus herkennen het symbool als Abbathor, de god van de hebzucht. De tekst die op de ketting staat leest "Hebzucht is goed" in het Dwergs.

Uiteindelijk herkennen de dwergen de indeling van de ruïnes. Ze merken op dat er nog één kamer is waar ze nog niet geweest zijn. Deze kamer is vaak het beste beveiligd en bevat de grootste schatten. De gang naar deze kamer is echter ingestort, en de dwergen schatten in dat het zo'n 40 uur duurt voor één persoon om de gang uit te graven. De groep avonturiers besluit het werk te verdelen, en laat twee leden de wacht staan terwijl de rest helpt met graven.

De zes uren dat gegraven moet worden gaan niet zonder problemen voorbij. Orcs die door de draak weg zijn gedreven vallen de ruïnes binnen om een nieuwe woonplaats te vinden en zullen vechten tot de dood. De avonturiers hebben het tactische voordeel, en verslaan de binnenvallende Orcs vakkundig.

Na een aantal uren te hebben gegraven worden de schilddwergen wat geniepig, en beginnen Dwergs tegen elkaar te praten. De groep vertrouwd dit niet en confronteert de dwergen. Het blijkt dat de dwergen een plan aan het smeden waren waardoor ze zelf de laatste schatten konden plunderen en de groep dus zouden verraden. Een ruzie barst uit en de dwergen worden op hun plek gezet. Norbus overlijd, en Dazlyn wordt bewusteloos geslagen. Terwijl dit gebeurt vallen er opnieuw Orcs binnen. Zonder de hulp van de rest van de groep zullen de twee avonturiers die te wacht staan met deze Orcs moeten dealen. Dit zorgt ervoor dat ze strategischer gaan nadenken in plaats van dat ze afhankelijk zijn van pure kracht. Het lukt ze bijna om de groep van 5 Orcs volledig met zijn tweeën te verslaan, maar op het einde wordt het spannend. Gelukkig komt de rest van de groep op dat moment aanrennen om ze te helpen.

De hal is bijna volledig uitgegraven, en de schat komt steeds dichter bij. Zodra de avonturiers klaar zijn met het graven komt Dazlyn weer bij. Door barstende hoofdpijn weet hij niet meer wat er gebeurt is, waardoor de groep erin kan slagen om tegen hem te liegen door te zeggen dat Orcs hebben aangevallen, en dat de groep er niet in kon slagen om zijn neef veilig te houden. Ondanks zijn geheugenverlies heeft hij het gevoel dat dit allemaal voorkomen had kunnen worden als hij maar niet zo gretig was geweest.

In de kamer die verschijnt zodra de hal vrij van puin is staat een groot standbeeld van een dwerg met hoorns, die gretig naar een gloeiende groene edelsteen in zijn handen staart. De groep probeert voorzichtig te doen, en grijpt uiteindelijk naar de edelsteen. Zodra de edelsteen uit de handen van het standbeeld gaat, verpulvert deze in stof, en explodeert het standbeeld. De avonturiers die in de buurt staan gaan neer, maar worden gouw overeind geholpen door de rest. De Hal van Hebzucht had bijna nieuwe slachtoffers geëist.

Samen met Dazlyn (die nog steeds aan het bij komen is) reist de groep terug naar Phandalin, waar ze hun beloning kunnen eisen. Ondanks dat één van de Dwergen het niet gered heeft hebben ze hun missie volbracht. Dazlyn houd zichzelf verantwoordelijk voor de hebzucht die hij en zijn neef hebben getoond.

Eenmaal terug in Phandalin besluit de groep avonturiers hun buit uit te geven aan nieuwe uitrusting. P.E.K.K.A. koopt een longsword en een schil voor betere bescherming, en Theodas koopt een fluit, aangezien hij dat goed kan spelen.

Voordat de groep op bed gaat komen ze Halia tegen, die benoemd dat ze benieuwd is naar de magische krachten van de ijzeren pot die ze eerder heeft gekocht van de groep. Aangezien de pot helemaal niet magisch is, besluiten Lushikukukanda en Laranlor om in haar huis te sluipen om zo een spreuk uit te voeren op het eten dat ze in de pot heeft gedaan. Ze breken een raam in en sluipen naar binnen, maar kunnen de pot niet vinden voordat Halia thuis komt. Op dat moment zet Laranlor zijn charme in om haar ervan te overtuigen om nog een drankje te doen in de lokale herberg. Ze accepteert dit waardoor Lushikukukanda genoeg tijd krijgt om de pot te vinden en zijn magie te gebruiken.

Later in de avond verzamelen de avonturiers zich in hun gestolen luchtschip om de nacht door te brengen. De volgende ochtend maken ze zich klaar om naar Gnomengarde te gaan, waar ze mogelijk magische voorwerpen kunnen verzamelen om te gebruiken tegen de witte draak.

### Ontmoeting met Cryovain en het verraad van Laranlor
De avonturiers hebben de draak die de omgeving terroriseert nog niet van dichtbij gezien. Hij leek een enkele keer boven Gnomengarde te vliegen, maar toen waren de avonturiers bij Dwarven Excavation. Nu de avonturiers besloten hebben om naar Gnomengarde te gaan om magische voorwerpen te verzamelen voor de strijd tegen Cryovain, vliegt hij vlak over hun heen. Arikikuchiariku besluit om het vuur te openen om zo wellicht de draak vroegtijdig te verslaan. De pijl van zijn boog mist echter, en de draak richt zich op de groep.

De groep slaagt er niet in om zich te verstoppen, en de draak vliegt vlug dichterbij. Op dit moment besluit Laranlor om de rest van zijn avonturiersgroep te verraden. Hij was het al een tijdje zat van de manier waarop de groep met anderen omgaat. Hij belooft de draak dat hij hem zal helpen om de rest van de groep te verslaan.

Een episch gevecht barst uit, waarbij de groep stand moet houden tegen Cryovain en Laranlor. Laranlor opent het vuur, en gebruikt zijn recent bemachtigde Bloodwell Vial om krachtige spreuken uit te voeren. De draak blijkt ook ongelofelijk sterk te zijn, met één ijs-adem aanval zorgt hij ervoor dat Arikikuchiariku en zijn panter neer gaan, waarna hij zich op P.E.K.K.A. richt. Ondertussen focust te rest van de groep zich op het uitschakelen van Laranlor en het wegrennen van de draak.

Spreuken en pijlen vliegen heen en weer. Lushikukukanda helpt Arikikuchiariku overeind, Theodas gebruikt zijn afstandsspreuken op Laranlor en probeert ondertussen weg te rennen. P.E.K.K.A. richt zich op Laranlor, terwijl hij de aanvallen die op hem af worden gestuurd probeert af te weren met zijn schild.

Uiteindelijk gebruikt Theodas een sterkere versie van Magic Missile om de laatste klap aan Laranlor te geven, die bewusteloos neervalt. Het gevaar is echter nog niet geweken, want de draak rent snel naar P.E.K.K.A. toe. Weer laat Cryovain een vlaag van ijs uit zijn bek verschijnen, die P.E.K.K.A. volledig omsingeld. De aanval is zo sterk dat P.E.K.K.A. in zijn geheel in wordt gevroren en ter plekke overlijdt.

Op dat moment realiseert de draak zich dat Laranlor ook neer is gegaan. Laranlor heeft geholpen bij het gevecht tegen de groep, maar Cryovain heeft zo niks meer aan hem. Hij neemt Laranlor in zijn klauwen en vliegt terug richting de Sword Mountains. De magische voorwerpen die Laranlor bij zich dat vallen op de grond terwijl ze opstijgen.

Zonder P.E.K.K.A. en Laranlor is de groep avonturiers behoorlijk verzwakt. Ze hebben de kracht van de witte draak gezien, en beseffen zich hopelijk goed dat er meer nodig is dan pijlen en simpele magie om een bedreiging van dit kaliber te kunnen verslaan.