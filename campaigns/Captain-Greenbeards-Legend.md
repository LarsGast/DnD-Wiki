---
layout: post
title: Captain Greenbeard's Legend
---

## Verhaal
Een groep avonturiers zit te ontbijten in de Falconreach Herberg wanneer plotseling de deur openslaat. Een man tussen de 35 en 40 jaar met een ooglapje, een houten been, een dolk voor een hand, een typische piraten hoed en een dikke, vieze, groene baard staat in de herberg en wijs naar de bar, waarna een groep piraten de herberg binnen lopen en vaten vol bier van de barman kopen. De man kijkt in het rond en stopt bij de avonturiers. Hij lijkt één van de avonturiers te kennen, en de avonturier kent hem ook. Het is Kapitein Groenbaard, gevreesde piraat van de zeven luchten.

De kapitein loopt richting de avonturiers en vertelt hen dat hij op jacht is naar een witte draak die op Icepire Peak is opgedoken, hij is van plan deze draak te vellen voor een eventuele beloning. Hij vertelt ook dat een deel van zijn bemanning niet op dit avontuur mee wou gaan, dat ze het te gevaarlijk vonden en dat er geen belofte was voor een beloning. Om die reden vraagt hij de groep avonturiers of zij mee willen richten Icepire Peak om samen met hem de witte draak te vellen. Natuurlijk belooft hij de eventuele beloning te splitten. De avonturiers accepteren deze uitdaging en besluiten met Kapitein Groenbaard en zijn bemanning mee te gaan. Het schip vertrekt pas over een aantal uren, dus de avonturiers hebben de kans om afscheid te nemen en zich anders voor te bereiden voor de lange vlucht die hen te wachten staat.

Zodra de groep avonturiers klaar is voor vertrek vinden ze hun weg naar de Falconreach toren. Aan de heuvel waar de toren op staat hangt het schip van Kapitein Groenbaard, de Wraak van Koning Alden. Hier worden de begroet door Gaston de Kok, de chef van het schip en de rechter hand van de kapitein. Voordat het schip van Kapitein Groenbaard vertrekt komt Robina the Hood aanrennen. Ze wil afscheid nemen van Twilly, die met de groep avonturiers meegaat.

De vlucht van Falconreach naar Icepire Peak duurt ongeveer één tenday (10 dagen) en ze zullen de Zandzee, een enorme en ruige woestijn, over moeten steken. Tijdens de vlucht leren de avonturiers elkaar en de bemanning van Groenbaard beter kennen. Ze vertellen waar ze vandaan komen en wat ertoe leidde dat ze avonturiers zijn geworden. Uiteindelijk arriveert het schip boven de Zandzee. Kapitein Groenbaard gebruikt dit moment om een spannend verhaal te vertellen over de Tarrasque, een groot en gevreesd beest waarvan maar één bestaat. Ongeveer elke 100 jaar komt dit monster uit zijn verstopplek en verwoest en verslind alles op zijn pad totdat het tevreden is. Velen hebben geprobeerd om dit monster te doden, maar het is nooit iemand gelukt. De laatste keer dat de Tarrasque gezien is is 98 jaar geleden, en de laatste plek waar het beest gezien is, is de Zandzee.

De bemanning van Kapitein Groenbaard wordt zichtbaar bang en nerveus van dit verhaal. Omdat de hele bemanning aandachtig zit te luisteren, heeft niemand kunnen zien dat ze achtervolgt worden. Plots verschijnen er twee luchtschepen die aardig op het schip van Kapitein Groenbaard lijken. De schepen nemen positie om de Wraak van Koning Alden heen, en roepen dat de Wraak gerapporteerd is als een gestolen schip. Groenbaard lijkt hier vanaf te weten, en onthuld dat hij dit schip inderdaad van het koninkrijk heeft gestolen. Trots als hij is roept Kapitein Groenbaard zijn bemanning op om zich niet op te geven aan het rijk, maar om te strijden. Een gevecht barst los in de lucht boven de Zandzee. Kannonnen vuren in het rond en bemanningsleden slingeren van schip naar schip. Uiteindelijk weten Kapitein Groenbaard, zijn bemanning, en de avonturiers het rijk te slim af te zijn en verslaan de twee schepen die het rijk op hun af had gestuurd. Tijdens het gevecht met het rijk heeft de Wraak van Koning Alden echter stevige schade opgelopen. Groenbaard geeft het order om te landen om zo het schip te kunnen repareren.

Op de grond oordeelt Kapitein Groenbaard dat zijn schip zodanig beschadigd is dat ze niet verder kunnen vliegen. Zijn bemanning begint aan de reparaties en hij stuurt de avonturiers op pad om eten en andere middelen te vinden. Er vliegen aasgieren in de lucht, een teken van leven en waarschijnlijk eten. De avonturiers besluiten de aasgieren te volgen. Ze komen uit bij een enkele boom midden in een kleine vallei in de woestijn. De aasgieren zijn ontzetten territoriaal en zullen de avonturiers aanvallen als ze niet voorzichtig doen. Aasgieren zijn niet alleen een teken van eten, maar ook van slechte voortekenen. Terwijl de avonturiers in de vallei staan verschijnt er ineens een grote groep schorpioenen in een cirkel vanuit de grond. Voordat de avonturiers kunnen reageren zakt de grond in, waarde ze vast komen te zitten in een enorm gat. Het is duidelijk dat het niet mogelijk is om naar boven te klimmen, daar is het gat te diep en zijn de muren te glad en steil voor. Er is één deurpost die naar een andere kamer lijkt de leiden. Waarschijnlijk is dit de enige route om uit dit gat te ontsnappen.

Dit verhaal is nog niet klaar, want we zijn nog niet zo ver! Zodra we verder hebben gespeeld zal deze sectie afgemaakt worden.

---

## Vorige Campaign
* [Recruiting Twilly]({{ site.baseurl }}{% link campaigns/Recruiting-Twilly.md %})

## Volgende Campaign
* -

## Karakters
* [Albert Tweesteen]({{ site.baseurl }}{% link characters/Albert-Tweesteen.md %})
* [Gareth Bloodwood]({{ site.baseurl }}{% link characters/Gareth-Bloodwood.md %})
* [Gaston de Kok]({{ site.baseurl }}{% link characters/Gaston-de-Kok.md %})
* [Kapitein Groenbaard]({{ site.baseurl }}{% link characters/Kapitein-Groenbaard.md %})
* [Robina the Hood]({{ site.baseurl }}{% link characters/Robina-the-Hood.md %})
* [Twilly]({{ site.baseurl }}{% link characters/Twilly.md %})

## Locaties
* [Falconreach]({{ site.baseurl }}{% link locations/Falconreach.md %})
* [Greenguard]({{ site.baseurl }}{% link locations/Greenguard.md %})
* [Wraak van Koning Alden]({{ site.baseurl }}{% link locations/Wraak-van-Koning-Alden.md %})
* [Zandzee]({{ site.baseurl }}{% link locations/Zandzee.md %})

## Items
* -