---
layout: post
title: Recruiting Twilly
---

## Verhaal
Het is ochtend, en een deel van onze avonturiers wordt wakker. Ze zitten te ontbijten in de Falconreach Herberg wanneer plots een man met een ooglapje, een haak voor een hand, een houten been, en een dikke, vieze, groene baard de deur in trapt. Triomfantelijk wijst hij naar de barman, waarna een groep piraten de herberg in walst en vaten vol bier koopt. De man kijkt rond in de herberg, en stopt bij de ontbijtende avonturiers. Eén van de avonturiers herkent deze mans als Kapitein Groenbaard, gevreesde kapitein van de zeven luchten. De kapitein herkent de avonturier ook, en besluit om bij te gaan praten. Hij onthult dat hij op jacht is naar een draak die nog niet zo lang geleden is opgedoken in Phandalin, dicht bij Neverwinter. Hij vertelt ook dat hij nog ruimte heeft op zijn lucht schip voor een paar matrozen meer, en nodigt de avonturiers uit om met hem mee te gaan. De avonturiers besluiten om het aanbod te accepteren. Het schip vertrekt over een paar uur, dus de avonturiers hebben nog genoeg tijd om afscheid te nemen van de mensen die ze hebben ontmoet.

Wachtend op de rest van de groep besluiten de twee al wakkere avonturiers om gedag te zeggen tegen Robina en Twilly. Ze gaan het bos in wanneer er plots een pijl langs hun hoofd vliegt. Wanneer ze naar achteren kijken zien ze weer een elven vrouw in het groen gekleed, het is Robina, met Twilly op haar schouder. De avonturiers vertellen Robina van het aanbod dat ze hadden gekregen en dat de afscheid komen nemen. Nadat ze dit gedaan hebben fluistert Twilly iets in Robina haar oor. Robina reageert geschokt, en vraagt wat hij bedoelt. Na een aantal keer heen en weer praten vertelt Robina aan de avonturiers dat Twilly mee wil op avontuur om de draak waar Groenbaard het over had te vellen.

Voordat Twilly mee kan, moet er nog iets geregeld worden. Het blaadje dat op het uiteinde van het stokje wat Twilly vast heeft heeft magische krachten. Deze magische krachten raken na een tijd echter op. Op dit moment is alle magie uit het blaadje geput. Zonder dit blaadje kan Twilly niet op avontuur, en zou Robina nooit met een gerust hart afscheid van hem kunnen nemen. Een nieuw blaadje zal gevonden moeten worden. Gelukkig weet Robina waar zo'n blaadje te vinden is, zei heeft namelijk het huidige blaadje van Twilly gevonden. Ze vertelt de avonturiers dat diep in het Surewould-bos zich een magisch centrum bevindt, waar alleen degenen die een goed en puur hart hebben mogen betreden. Ze vertelt de avonturiers waar dit magische centrum te vinden is en de avonturiers trekken verder het bos in. Aangezien er niet veel tijd meer is voordat Groenbaard en zijn bemanning weer te lucht gaan besluiten ze om met zijn tweeën dit avontuur aan te gaan en om de rest van de groep achter te laten in de Falconreach Herberg.

Bij aankomst in het centrum voelen de avonturiers de magie door hun lichaam stromen. Het is duidelijk dat ze op hun bestemming zijn gekomen. Ze worden begroet door een kamer met een dichte deur en vijf paden in verschillende richtingen. Op de grond liggen vijf stenen met elk een symbool. De avonturiers komen er achter dat elk pad leidt naar een kamer die correspondeert met de symbolen op de stenen. Nadat de avonturiers elke steen op de juiste plek hebben geplaatst opent de deur die voorheen op slot zat. Achter deze deur bevindt zich een afgesloten stukje bos waar in het midden een blaadje groeit. Dit blaadje lijkt precies op het blaadje dat op de staf van Twilly zit. Voordat de avonturiers het blaadje in beslag kunnen nemen verschijnt er een geest van een oude man voor ze. Deze geest vertelt ze dat het blaadje magische helingskrachten heeft. De avonturiers leggen uit dat Twilly hun heeft gestuurd en dat de magische krachten afnemen van het blaadje van Twilly. De geest vertelt dat hij Twilly wel kent en dat er een aantal jaren geleden iemand anders bij hem was gekomen om het blaadje voor Twilly in beslag te nemen, een elven vrouw, gekleed in het groen.

De geest geeft aan dat de avonturiers het goed hebben gedaan met de puzzel om hier te komen, maar dat de uitdaging nog niet voorbij is. Om aan te tonen dat de avonturiers Twilly goed genoeg kunnen beschermen moeten ze nog een proef doorstaan. De geest knipt met zijn vingers, en er verschijnt een kleine cavia. Deze cavia is ontzettend gevoelig, als er ook maar iets mee gebeurt verdwijnt weer uit dit bestaan. Opnieuw knipt de geest met zijn vingers, en nu verschijnen er drie levende, opzichzelfstaande handen. De handen hebben als doel de cavia aanvallen, en de avonturiers moeten de cavia beschermen. Als de handen verslagen zijn komen er twee vliegende slangen, daarna twee vliegende zwaarden, en als laatste één Ghoul. Het doel van de avonturiers is om de cavia te beschermen, zo kunnen ze bewijzen dat ze Twilly ook kunnen beschermen als het erop aankomt.

Uiteindelijk lukt het de avonturiers om de geest te overtuigen dat ze waardig zijn om Twilly mee te nemen op avontuur. De geest overhandigt het blaadje en de avonturiers vertrekken weer weg van het centrum van het bos. Ze weten Robina en Twilly weer te vinden, en overhandigen het blaadje. Robina en Twilly nemen afscheid van elkaar en de avonturiers gaan weer terug naar de herberg van Hugo Zingzwaard, waar de andere avonturiers inmiddels zitten te ontbijten.

---

## Vorige Campaign
* [The Rescue of (Princess) Azura]({{ site.baseurl }}{% link campaigns/The-Rescue-of-(Princess)-Azura.md %})

## Volgende Campaign
* [Captain Greenbeard's Legend]({{ site.baseurl }}{% link campaigns/Captain-Greenbeards-Legend.md %})

## Karakters
* [Kapitein Groenbaard]({{ site.baseurl }}{% link characters/Kapitein-Groenbaard.md %})
* [Robina the Hood]({{ site.baseurl }}{% link characters/Robina-the-Hood.md %})
* [Twilly]({{ site.baseurl }}{% link characters/Twilly.md %})

## Locaties
* [Falconreach]({{ site.baseurl }}{% link locations/Falconreach.md %})
* [Magisch Centrum]({{ site.baseurl }}{% link locations/Magisch-Centrum.md %})
* [Surewould-bos]({{ site.baseurl }}{% link locations/Surewould-bos.md %})

## Items
* -