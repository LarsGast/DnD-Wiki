---
layout: campaign
title: Conflict van Stammen
---

### Aankomst in Clashenburg
Nadat P.E.K.K.A. om het leven is gekomen in een gevecht met de witte draak Cryovain, wordt het lichaam van P.E.K.K.A. op een magische manier getransporteerd naar het thuis dorp van P.E.K.K.A., Clashenburg. Omdat Theodas toevallig in de buurt stond terwijl dit gebeurde, wordt hij ook mee getransporteerd. Hier blijkt dat Liora de Zachte, de plaatselijke genezer, verantwoordelijk is voor de teleportatie. Ze vertelt hoe ze heeft gevoeld dat P.E.K.K.A. was gevallen, en dat het haar plicht is om de krachtige strijder terug te brengen uit de dood. Nadat de wonden van Theodas verzorgt worden stemt hij hier in mee.

Liora vertelt Theodas over een artefact dat P.E.K.K.A. weer tot leven kan brengen. Het gaat om een machine die kan dienen als een hart voor de Warforged die P.E.K.K.A. is. Ze heeft gehoord dat een rivalendorp in de buurt, IJzerfort, over zo'n artefact beschikt. Ze legt uit dat de Theodas dit dorp zal moeten binnenvallen om het artefact te bemachtigen om zo P.E.K.K.A. weer tot leven te kunnen brengen. Liora stuurt hem naar Kara de Felle, die verantwoordelijk is voor het trainen van troepen. Om Theodas te helpen met de overval geeft ze hem 3 [potions of greater healing](https://www.dndbeyond.com/magic-items/4708-potions-of-healing){:target="_blank"}, een [potion of speed](https://www.dndbeyond.com/magic-items/4714-potion-of-speed){:target="_blank"}, een [potion of invoke duplicity](https://dnd5e.wikidot.com/cleric:trickery){:target="_blank"}, en een [potion of invisibility](https://www.dndbeyond.com/magic-items/4710-potion-of-invisibility){:target="_blank"} mee. Een man in blauw gewaad overhandigt deze drankjes.

Kara is een imposante en formidabele krijgsvrouw, gehard door talloze veldslagen en verantwoordelijk voor de elite troepen die de barakken en trainingsgronden van Clashenburg bevolken. Als Theodas bij haar barakken binnenloopt is ze bezig met het schreeuwen van orders naar een vermoedelijke "nieuweling". Deze nieuweling blijkt Kosharakar te zijn, een wizard die zo nu en dan zonder waarschuwing en controle door de tijd reist. Kosha weigert de bevelen van Kara op te volgen, waardoor ze steeds bozer wordt en meer pushups van hem eist. Zodra ze Theodas ziet behandelt ze hem ook als nieuweling, en eist ze ook pushups van hem. Zodra ze leert dat Liora hun gestuurd heeft, wordt ze ineens een stuk vriendelijker, en biedt ze zelfs haar excuses aan. Ze hoort het verhaal wat Theodas voor haar heeft aan en besluit hem te helpen (om zo Liora niet teleur te stellen). Ze vertelt hoe belangrijk P.E.K.K.A. is geweest in strijden die in het verleden gestreden zijn, en dat ze graag wil helpen bij het terugbrengen van deze volksheld. Ze is bereid om informatie te verstrekken die kan helpen bij het binnensluipen van IJzerfort. Zo helpt ze met het het brainstormen over de beste manier om IJzerfort binnen te vallen. Ze merkt ook op dat Theodas dit niet in zijn eentje kan, en beveelt Kosha om met hem mee te gaan op deze missie. Daarnaast heeft ze ruimte om nog één krijger van haar leger mee te sturen om te helpen in deze missie, een Barcher. 

### Binnenval van IJzerfort
De groep besluit dat het het beste is om IJzerfort overdag binnen te vallen. Er is toevallig een feest gaande waardoor de vermoedelijke opslagruimte van het artefact licht bewaakt zal zijn. De binnenval zal de volgende dag plaats vinden, dus de groep heeft genoeg tijd om goed uit te rusten. Zodra de groep klaar is voor de strijd, verschijnen ze voor Eldric de Wijze, het stamhoofd van het dorp. Eldric ontvangt de avonturiers en geeft ze inspirerende woorden mee die hun zouden moeten helpen bij de overval. Zo stuurt hij ze op pad, richting het rivalendorp van IJzerfort.

Eenmaal aangekomen bij de poort van IJzerfort, wordt de groep tegengehouden door een stel Minions die als bewakers dienen. De bewakers laten niet zomaar iedereen binnen, maar door slimme praatjes en een beetje magie weet de groep toch binnen te kommen.

#### Carnaval
Zodra ze binnen zijn wordt duidelijk dat het hele dorp in een soort carnaval zit. Er zijn veel mensen op straat die feest aan het vieren zijn, en er zijn talloze spelletjes die gespeeld kunnen worden. De groep wordt aangesproken door een man die één van deze spelletjes organiseert. Het is een typische carnavals man met gladde praatjes, met als doel mensen te overtuigen om veel goud te betalen voor een kleine kans op een prijs dat lang niet zoveel goud waard is. Hij nodigt de groep uit om mee te doen aan zijn spel: Een staarwedstrijd met een reus. Nadat de groep de prijs vors naar beneden heeft weten te drijven begint het spel. Kosha neemt plaats tegenover de reus en Theodas verstopt zich om stiekem een spreuk uit te kunnen voeren om de reus met zijn ogen te laten knipperen. Zodra het spel gestart is port Theodas de reus met zijn mage hand. De mage hand gaat echter dwars door de reus heen, het blijkt een illusie te zijn.

De groep confronteert de man van gladde praatjes en beveelt hem om de inleg terug te geven. Dit is een aardig intimiderende poging (onder meer door het sterk intimiderende en onbekende uiterlijk van Kosha), waardoor de man bereid is om de groep zelf nog wat extra's te geven. Terwijl de man op de grond licht te smeken om zijn leven zijn er mensen in de buurt die beginnen te fluisteren. Theodas besluit om een paar prijzen te pakken en weg te wezen. Voordat de groep hem kan smeren arriveert er een groep wachters. Nadat de groep uitlegt dat deze man hun probeerde af te zetten besluiten de wachters dat de groep avonturiers geen straf zullen krijgen, maar dat ze wel al het spul van de man terug moeten geven. De groep stemt hier mee in, maar houd stiekem één prijzenvoorwerp achter de hand, een toverstokje van onbekende magie.

Na dit akkefietje besluit de groep dat ze zo wel genoeg aandacht hebben getrokken en om door te gaan met de missie. Ze arriveren bij de de andere kant van het dorp. Vlak buiten het dorp bevindt zich de plaats waar Kara het over had, de plaats waar het artefact zich bevindt.

#### De strijd in het hoofd van P.E.K.K.A.
Het gebouw waar het artefact zich hoort te bevinden is een enorme namaak van het hoofd van een P.E.K.K.A.. Het gebouw lijkt licht bewaakt, waarschijnlijk omdat de meeste dorpelingen zich bevinden in het centrum van de stad. De paar minions die er zijn staan te wacht bij de deur. Na een mislukte afleidingsactie weet de groep de minions te verslaan in een gevecht, zonder te veel aandacht te trekken.

De groep loopt naar binnen in het hoofd van P.E.K.K.A., waar ze een heks met haar rug naar hun toe zien staan. Deze heks is aan het sleutelen aan een P.E.K.K.A., die sprekend lijkt op de P.E.K.K.A. die Theodas kent. Ze is het krachtige artefact waar de groep voor is gekomen aan het installeren. Zodra de heks de groep opmerkt wordt het voor haar duidelijk dat de groep hier is om haar tegen te houden en barst er een gevecht los.

De heks sluit de borstkas van de P.E.K.K.A. en activeert hem. De ogen van de P.E.K.K.A. lichten op met rode gloed, en er verschijnt elektriciteit dat tussen zijn hoorns schiet. Het is duidelijk dat dit niet zomaar een P.E.K.K.A. is, maar een Power P.E.K.K.A.. Het artefact in zijn borstkas zorgt ervoor dat de P.E.K.K.A. sterker is dan elke andere P.E.K.K.A., en dat hij een sterke aanval kan uitvoeren. Tijdens deze aanval maakt hij een explosieve sprong, waarbij enorme schade wordt toegebracht in een klein gebied om hem heen.

De heks gebruikt spreuken om skeletten uit de grond te laten verschijnen, en de Power P.E.K.K.A. gebruikt zijn enorme kracht en uithoudingsvermogen om de strijd tegen de groep aan te gaan. Kosha, Theodas, en de Barcher staan echter goed hun mannetje. Zo kunnen ze vlug de heks uitschakelen, waardoor de skeletten voor weinig problemen meer zorgen. Daarna combineren ze hun krachten om de Power P.E.K.K.A. te overmachtigen. 
<audio controls>
    <source src="../audio/metal pipe sound effect.mp3" type="audio/mpeg">
    Audio element: Het geluid dat klinkt als de Power P.E.K.K.A. op de grond valt
</audio> (Luid)

### Overwinning
Na een episch gevecht weet de groep de Power P.E.K.K.A. en zijn maker te verslaan. Zo kunnen ze het artefact uit de borstkas van de Power P.E.K.K.A. halen en terug brengen naar Clashenburg om P.E.K.K.A. weer tot leven te brengen. Nu ze er toch zijn, besluit de groep om waardevolle spullen gelijk maar mee te nemen, waaronder goud en een spell scroll waarmee je net zoals de heks 3 skeletten kunt laten verschijnen.

De groep maakt hun weg terug naar Clashenburg. Ze lopen zonder problemen IJzerfort door en stappen weer in het karretje dat hun terug naar Clashenburg brengt. Eenmaal aangekomen worden ze bedankt en start Liora het ritueel om P.E.K.K.A. weer terug tot leven te brengen. Ze merkt op dat er normaal gesproken elixer wordt gepompt door het hart van een P.E.K.K.A., maar dat dit artefact nog wat duister elixer bevat. Dit duistere elixer heeft er waarschijnlijk voor gezorgd dat de P.E.K.K.A. die de heks van IJzerfort heeft gemaakt een stuk sterker was dan een gewone P.E.K.K.A.. Het meeste duistere elixer is uit het artefact gelekt, maar er drupt nog steeds wat door de buizen.

Liora weet het voor elkaar te krijgen om tijdens haar magische ritueel P.E.K.K.A. te herrijzen uit zijn dood. Met een nieuw en verbeterd hart is hij sterker dan ooit, klaar om wraak te nemen op de draak die hem heeft vermoord.

Liora stuurt hem en Theodas weer terug naar waar ze vandaan komen, en wenst ze succes op wat er komen gaat. Kosha is nergens meer te bekennen, wat hoogstwaarschijnlijk betekent dat hij weer buiten zijn macht door de tijd is gegleden.