---
layout: post
title: The Rescue of (Princess) Azura
---

## Verhaal

In een wereld vol magie en wonder ligt een land gemaand Greenguard. In dat land, ligt een dorpje genaamd Falconreach. In dat dorpje, staat een herberg. In die herberg zit een groep avonturiers.

De barman (genaamd Hugo Zingzwaard) roept de avonturiers bij hem, hij heeft namelijk een missie voor ze. Zijn dochter, Azura, is plots verdwenen. Hij weet niet waar ze zich zou kunnen bevinden, en ze is al meerdere dagen zoek. Ze is wel eens vaker weg, dan slaapt ze plots bij vrienden zonder het tegen haar vader te zeggen, maar nu heeft ze wel erg lang niet van haar laten horen. Hugo is bereid om de avonturiers 50 goud te geven als ze zijn kleine prinses weer bij hem terug kunnen brengen.

De avonturiers besluiten de barman te helpen. Ze beloven hem dat ze zijn dochter zullen vinden en veilig en wel terug naar huis zullen brengen. Aangezien Hugo zelf niet weet waar ze zou kunnen zijn, zullen de avonturiers eerst rond moeten vragen in Falconreach. Daarnaast kunnen de avonturiers wapens en drankjes kopen in de verscheidene winkels die zich in het dorpje bevinden.

Tijdens het rondvragen komt de groep avonturiers erachter dat Azura hoogst waarschijnlijk is ontvoerd door Goblins. Normaal gesproken komen Goblins Falconreach helemaal niet in, maar de laatste tijd worden ze steeds vaker gespot. Het blijkt dat het bos naast Falconreach (het Surewould-bos) de thuis is van een grote groep Goblins. De avonturiers weten nu wat ze te doen staat, ze zullen het bos in moeten gaan om Azura te redden van de Goblins.

Het bos bevat hoge, dichtgegroeide, bomen die het zonlicht zo goed als blokkeren. Hoe verder de avonturiers het bos in wandelen, hoe dichter het gebladerte wordt, en hoe verweerder en verscholen het pad wordt. De avonturiers komen een groep dode wolven tegen. Het lijkt alsof er nog niet zo lang geleden een gevecht heeft plaatsgevonden.

Plots vliegt er een pijl vlak langs de hoofden van de avonturiers. Geschrokken draaien ze zich om, en zien ze een jonge elven vrouw op hun aflopen. Ze is gekleed in het groen en heeft haar hand omhoog gestoken. Het is duidelijk dat de pijl van haar is. Ze verontschuldigd zich tegenover de groep en stelt zichzelf voor. Ze heet Robina the Hood, en ze is de beschermer van het Surewould-bos. Op haar schouder zit Twilly, een klein, rood beestje die alleen het woord "Hallo!" lijkt te kennen.

Robina vertelt aan de groep dat ze op dit moment bezig is met haar maandelijkse bezigheid, namelijk het knock-out slaan van dieren en monsters in het bos, om vervolgens goud op de bewusteloze lichamen te leggen. Dit doet ze zodat beginnende avonturiers een drive hebben om haar te helpen om het bos veilig te houden. Ze zegt dat het bos niet alleen voor de mensen van Falconreach is, maar ook van de wezens die in het bos zelf leven. Daarom kiest ze ervoor om de wezens niet te doden. Toch kan het voor komen dat het bos te vol wordt met monsters en beesten die de mensen van Falconreach bedreigen, dus heeft ze zo nu en dan hulp nodig van de lokale avonturiers om de populatie onder controle te houden.

Uiteindelijk wijst Robina de avonturiers de weg naar de schuilplaats van de Goblins. In ruil daarvoor vraagt ze of de avonturiers een deel van haar goud meenemen om op de (bewusteloze) lichamen van de Goblins leggen. Daarnaast krijgen de avonturiers een aantal Goodberries mee, voor het geval dat.

Op de plek die Robina heeft aangewezen staan twee Goblins de wacht te houden voor een dikke, uitgeholde boom. De avonturiers pakken de Goblins aan en klimmen op de trap in de boom omhoog. Eenmaal bovenaan de trap worden de avonturiers verblind door de zon. De schuilplaats van de Goblins blijkt een enorme boomhut te zijn die zich boven de dichtbegroeide bomen van het Surewould-bos bevindt.

De uitgang van de trap lijdt naar een open platform boven de bomen. Hier zitten zo'n 10 Goblins rond te lopen, spellen te spelen, of te drinken. De Goblins kijken één keer op naar de avonturiers, maar gaan dan snel weer verder met waar ze mee bezig waren. Eén van de Goblins die hier aanwezig is is [Albert Tweesteen]({{ site.baseurl }}{% link characters/Albert-Tweesteen.md %}). Hij heeft een oude, vieze labjas aan en vertelt anderen graag hoe slim hij is en hij laat anderen graag zijn drankjes proeven. Er is één deur die naar een andere kamer leidt. Deze deur zit echter op slot, en een stem van de andere kant van de deur vraagt om een wachtwoord zodra iemand aanklopt.

Na een tijdje komen de avonturiers erachter wat het wachtwoord van de deur is. Het wachtwoord bestaat uit vier cijfers, maar het maakt schijnbaar niet uit wat deze vier cijfers zijn of in welke volgorde ze staan. Als degene aan de ene kant van de deur zelfverzekerd genoeg is, opent de Goblin aan de andere kant de deur.

De avonturiers gaan door de deur en komen binnen in een kamer waar het lijkt alsof er een bruiloft gaande is. Ze zien een Goblin die ongeveer 8 keer zo groot (2 keer in elke dimensie) is dan een gewone Goblin. Tegenover deze Goblin staat een meisje met vastgebonden handen, en tussen hun in staat een Goblin met een staaf bovenop een kist. Tijdens de confrontatie met de grote Goblin wordt duidelijk dat hij (Koning Splurt) van plan was om met dit meisje (Azura) te gaan trouwen, om zo de prins van de wereld te worden. Hij had namelijk eens gehoord dat Hugo Azura "zijn kleine prinses" had genoemd, en dacht hierdoor dat Azura een echte prinses was.

Om Azura van deze dwangbruiloft te redden verslaan de avonturiers Koning Splurt en zijn onderdanen. Triomfantelijk nemen ze haar mee terug naar Hugo, die hen beloont met de beloofde 50 goud en gratis drank. De avonturiers vieren de overwinning met elkaar, en blijven nog even hangen in Falconreach. Wie weet zit er nog meer avontuur op hen te wachten.

---

## Karakters

* [Albert Tweesteen]({{ site.baseurl }}{% link characters/Albert-Tweesteen.md %})
* Amy Aria
* Ash
* Azura Zingzwaard
* Hugo Zingzwaard
* Koning Splurt
* Nettie Bettie
* [Robina the Hood]({{ site.baseurl }}{% link characters/Robina-the-Hood.md %})
* [Twilly]({{ site.baseurl }}{% link characters/Twilly.md %})
* Yulgar

## Locaties

* [Falconreach]({{ site.baseurl }}{% link locations/Falconreach.md %})
* [Surewould-bos]({{ site.baseurl }}{% link locations/Surewould-bos.md %})

## Monsters

* Goblin
* Wolf

## Items

* Circlet of Enlarge Reduce
* Lab Coat (worn)
* Staff of Average Intelligence